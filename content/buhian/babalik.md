---
title: Babalik
date: 2023-04-25
aliases:
  - /poems/babalik
  - /babalik
---
Kanina  
sa estasyon ng jeep  
mahaba ang pila  
ng mga uuwi  
sa Semana Santa.

Ngayon  
habang nakadungaw  
sa bintana  
rinig na rinig ko ang pag-awit  
ng Imam sa moske. 

Mamaya  
paglabas ko sa pinto  
muli akong babatiin  
ng nakaputing salawal  
na kapitbahay kong Mormon.  

At bukas  
malamang makatatanggap ako  
ng mensahe mula sa kung sinong  
kamaganak na hihiling sa'king  
manumbalik sa panginoon.  

Lahat sila'y pauwi  
sa langit o sa paraiso  
habang ako'y naglalakad paalis  
papunta sa malayong-malayo  
at hinding-hindi na'ko babalik.

***
Tignan ang orihinal sa [talahardin](https://talahardin.vinceimbat.com/babalik).